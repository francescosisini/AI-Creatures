

## A cena da Laura

> Ancora nove minuti.

Laura sfiora il timer con le dita. In cucina si sente profumo di sugo.

La porta si apre. Caterina entra senza dire nulla, lo sguardo basso. Rocky scodinzola e si avvicina a lei.

> Ciao… scusa se arrivo così.

> Non serve avvisare, Cate.

Valentina, seduta al tavolo con i quaderni aperti, segue la scena in silenzio, solo uno sguardo rapido e poi torna ai compiti.

> Manca qualche minuto per il sugo, ma posso spegnere prima se hai fretta.

> No, aspettiamo.
> Non ho molta fame adesso.

Laura ha capito che qualcosa non va, ma con Caterina ci va cauta. Sa che, se le lascia spazio, prima o poi la verità verrà fuori da sola.

> Allora lasciamo andare senza fretta.
> Un buon sugo fa miracoli, lo sai.

> Lo so, lo sento dall’odore. Cipolla e prezzemolo, vero?

> Pomodoro, cipolla, prezzemolo… un pizzico di sale.

Caterina si siede, Rocky si sistema ai suoi piedi, il muso appoggiato sulle scarpe. Laura la osserva di sottecchi, preoccupata ma senza farlo pesare.

> Hai usato i pomodori del tuo orto?

> No, questi sono datterini. Io non ce li ho, però li prendo da una signora che li coltiva qui vicino.

> Non lo ammetti, ma anche tu sei una green...

> Una green...

Laura sorride, non ama le etichette ma neanche gli sprechi inutili.

Un momento di silenzio. Il timer segna ancora qualche minuto. Laura si sposta vicino al lavello, Valentina continua a scrivere ma ogni tanto lancia uno sguardo furtivo verso Caterina.

> Qualche problema con il viaggio?

Laura la incalza, ma senza premere troppo. Caterina inspira piano.

> Si vede così tanto?

Estrae un foglio stampato e lo appoggia sul tavolo insieme ad alcuni messaggi. Li spinge lentamente verso Laura.

> È ufficiale.

> Che cosa?

> Il visto. Non me lo danno.

 Laura prende i fogli e li legge: poche righe, formali, uno di quei messaggi automatici che suonano uguali per tutti. La motivazione è vaga: “Non risultano soddisfatte le condizioni previste dall’articolo 214 del regolamento...”.

> Ma non spiegano niente, solo frasi standard — mormora Laura.

> Lo so. Ho provato a scrivere all’ufficio visti, ma rispondono sempre uguale. “Per ulteriori informazioni rivolgersi a...”, e ti rimandano a un sito che ti rimanda a un altro modulo, e poi a un altro ancora.

Laura posa i fogli.

> Ti hanno detto almeno quale sarebbe il problema? In fondo lavori per la PetMicroRobot...

Caterina si stringe le mani una dentro l’altra, lo sguardo sfuggente.


> Forse...
> Forse c’entra quella cosa di tre anni fa.

> Che cosa?

Caterina esita. Poi, a bassa voce, quasi solo per Laura:

> La polizia municipale mi aveva identificata durante un sit-in per l’ambiente. Era solo una manifestazione, tranquilla, eravamo in venti sotto al municipio. Mi hanno chiesto i documenti, poi basta, non sono stata denunciata. Però... forse qualcosa è rimasto nei loro archivi.

Laura si appoggia con le mani al piano della cucina, annuisce piano.

> Erano quegli anni in cui c’erano le leggi anti-protesta. Ricordo che sembrava assurdo, anche solo fermarsi in piazza era complicato.
> Per fortuna ora protestare è di nuovo ammesso, almeno formalmente. Ma forse qualche traccia è rimasta in qualche database, magari in automatico.

> Io non ho fatto nulla di male, Laura. Non c’è nessuna denuncia a mio carico. Ho controllato mille volte. Ma nel modulo per il visto ti chiedono se sei mai stata fermata a manifestazioni o eventi pubblici, e magari quello basta per far scattare qualche flag.

Laura si siede accanto a lei, in silenzio. Le mani intrecciate, lo sguardo rivolto fuori dalla finestra.

> Non è giusto.
> E ora che fai?

> Non lo so. Prima delle 24 posso presentare ricorso online, c’è un modulo. Ma mi sembra una presa in giro. Chiedono “ulteriori motivazioni o chiarimenti”, ma come faccio a chiarire qualcosa che nemmeno loro spiegano?

Laura riflette un attimo.

> Prova a scrivere comunque. Anche se non cambia nulla, almeno ci hai provato.
> Potresti usare una formula generica, tipo “Desidero sottoporre a revisione la mia posizione in quanto, a mia conoscenza, non sussistono cause ostative né procedimenti pendenti a mio carico. Chiedo di verificare nuovamente la documentazione allegata e, se necessario, di specificare i motivi del diniego per consentirmi una replica puntuale.”
> Qualcosa del genere.

Caterina annuisce, quasi sollevata di avere almeno una traccia.

> Ci provo.
> Anche se non mi aspetto niente, almeno non lascio tutto così.

Il timer suona, secco. Laura si alza, scola la pasta, mescola il sugo. Valentina appare in cucina, si appoggia allo stipite della porta senza parlare. Laura riempie i piatti.

> Vale, vieni? È pronto.

Valentina si siede accanto a Caterina eccitata dall'ospita a cena.

> Oggi c’è la pasta più buona del solito, eh.


Finiscono di cenare. Caterina sposta la forchetta sul piatto.

> Laura, grazie. So che posso venire qui quando sono in crisi. Sembra una sciocchezza, ma a volte stare qui mi rimette insieme.

> È reciproco, Cate.
> E poi — aggiunge Laura, cercando di alleggerire — senza di te non saprei  finire 500g la pasta con il sugo di datterini.

Caterina sorride, la tensione si scioglie un poco.

> Fra poco devo andare, però. Entro le 22 voglio essere a casa per quando rientra Ali.

> Ti accompagno?

> No, resta con tua sorella.
> Vado da sola, così penso a cosa scrivere nel ricorso.

Si abbracciano forte. Laura la stringe e, nell’abbraccio la rassicura:

> Qualcosa la troviamo. In fondo insieme siamo uscite da un computer quantistico!

Caterina ride e la guarda negli occhi, grata.

> Hai ragione, non mi farà bloccare da un algoritmo!

Caterina si infila la giacca e raccoglie i fogli dal tavolo.

> Grazie davvero.

> Mandami un messaggio quando arrivi a casa, così so che va tutto bene.


Scena 1 – Il visto negato]

Caterina deve andare negli USA per un corso di aggiornamento presso la PetMicroRobots, ma le viene vietato il visto di ingresso a causa di una sua partecipazione attiva ad un congresso ambientalista di alcuni anni prima.

Caterina presenta la domanda di revisione all'Ambasciata USA Online e l'indomani le sarà data una risposta definitiva.

[Scena 2 – A casa di Laura, ore 20]

Caterina va a casa di Laura per sfogarsi. Sono circa le 20. Laura l'ascolta e intanto prepara la cena.

[Scena 3 – Ritorno e decisione]

Quando Caterina torna a casa, Laura si prepara a forzare il sistema della Polizia Municipale, dove probabilmente è mantenuto il file di segnalazione delle attività di Caterina.

[Scena 4 – La sparizione di Rocky]

Laura accede al suo servizio di hacking per preparare la missione, ma quando sta per partire si rivolge al suo cane, Rocky, cercando in lui una conferma emotiva. In quel momento si accorge che il cane è sparito.

Allarmata, Laura verifica i suoi sistemi di sorveglianza e scopre che Rocky è uscito dalla porta mentre lei e Caterina, già sull’uscio, erano rientrate per prendere la giacca di Caterina. Rocky aveva seguito un senzatetto che portava con sé una cagnetta in calore.

[Scena 5 – La scelta e la corsa contro il tempo]

Laura è combattuta tra il procedere con l’hackeraggio del sito della Polizia Municipale, che andrebbe effettuato prima di mezzanotte, e il desiderio impellente di ritrovare il suo cane, Rocky. Alla fine imposta un timer sul suo orologio da polso con un conto alla rovescia di 120 minuti.

Purtroppo il GPS del collare di Rocky è scarico: Laura si rende conto di aver trascurato di ricaricarlo nei giorni precedenti. Nonostante ciò, non si arrende. Esce immediatamente con il suo drone dotato di naso elettronico, programmato per inseguire la scia olfattiva del cane.

La ricerca si fa sempre più precisa, fino a quando la traccia porta Laura nei pressi di un palazzone abbandonato, conosciuto in città come Il Convitto. Un tempo istituto scolastico, ora è occupato da varie comunità senza fissa dimora.

Laura si ferma di fronte all’ingresso. Esita. Vorrebbe chiamare la polizia, ma due motivi la trattengono: primo, le forze dell’ordine non entrano più in quel palazzo da tempo, per motivi sia politici che logistici; secondo, lei stessa sta per forzare il loro sistema informatico, e attirare attenzioni ora sarebbe un autogol.

All’improvviso, dalle profondità del Convitto, sente distintamente il latrato di Rocky. Il dubbio si dissolve. Stringe i denti ed entra.


[Scena 6 – L'ingresso al Convitto]

Come muove i primi passi per entrare, il drone di Laura segnala l’esaurimento della batteria e precipita a terra. Laura lo raccoglie in silenzio e lo infila nello zaino.

Dall’interno del Convitto provengono luci tenui, bagliori discontinui, ma nessun suono. Solo, di tanto in tanto, un latrato lontano che somiglia a Rocky. Laura si avvicina all’ingresso principale, che però è completamente chiuso e sbarrato. Si guarda intorno con attenzione: nessun altro varco evidente.

Mentre continua a cercare un punto di accesso, sente ancora una volta il latrato del cane. Ora è assolutamente determinata: deve entrare.

Prova ad arrampicarsi fino alla finestra del primo piano, che sembra in parte aperta. Mentre è in equilibrio sul davanzale, dalla finestra sopra o forse da quella del piano terra sotto, accade qualcosa: un tonfo sordo, come un oggetto vecchio caduto oppure lasciato cadere apposta.

Il segnale è ambiguo. Laura capisce che è meglio cercare un altro accesso.

Rimette mano al drone e tenta di riattivarlo usando una batteria d’emergenza. Riesce a farlo ripartire brevemente e, in quella finestra di funzionamento, il drone le mostra qualcosa: sul retro dell’edificio ci sono delle scale antincendio, ancora intatte, che portano a una porta-finestra al secondo piano.

Laura si apre un passaggio nella vegetazione fitta, graffiandosi tra le sterpaglie, finché raggiunge il retro del Convitto. Le scale ci sono davvero, arrugginite ma solide. Le sale, passo dopo passo, e quando raggiunge il secondo piano, apre la porta-finestra ed entra nel corridoio interno.

[Scena 7 – Il corridoio e i topi]

Laura muove i primi passi nel lungo corridoio del secondo piano, immerso in una penombra torbida. A metà del corridoio, una figura si muove rapidamente verso di lei. È una sagoma umana, ma il suo passo è silenzioso e deciso. Laura si blocca, poi si gira per scappare, ma la figura la raggiunge in un attimo.

La sconosciuta le dà una veloce annusata, senza dire nulla per qualche istante. Poi rompe il silenzio con una frase enigmatica:

— “Non puzzavi di paura, quindi non ho avuto fretta.”

Senza ulteriori spiegazioni, le consegna un paio di pattine da pavimento consumate.

— “Usale. Il pavimento è appena stato lucidato.”

Laura le prende in mano per cortesia, ma appena prova a camminare con le pattine, si rende conto dell’assurdità: il pavimento è coperto di ogni sorta di detrito – oggetti abbandonati, macchie secche, fili elettrici, e persino pezzi di mobili rotti. Impossibile pattinare.

Decide quindi di proseguire al buio, senza far rumore. Procede per alcuni metri, finché non nota un corridoio sulla destra. Svolta e avanza con cautela. Trova una porta. La apre.

All’interno, una donna è piegata in ginocchio a terra, con una scopa in mano. Quando vede Laura, non si scompone. Le fa cenno di tacere, portandosi un dito alle labbra. Sta cercando di catturare un topo.

Laura abbassa lo sguardo e finalmente mette a fuoco il pavimento. È pieno di topi. Non uno o due. Decine.

Scappa in preda al disgusto e torna indietro nel corridoio. Poco più avanti imbocca una porta a sinistra, sperando di trovare un luogo sicuro. Ma anche lì, solo topi. Ancora.

Scappa di nuovo, stavolta decisa a non aprire altre porte senza motivo. Riprende il corridoio dove lo aveva lasciato prima di entrare in quella che probabilmente era una palestra.

Trova un’altra porta, socchiusa. Guarda dentro, ma anche lì: topi. Chiude e prosegue.

Svolta a sinistra, percorre l’intero corridoio e incrocia un altro corridoio perpendicolare. Guarda a sinistra.

Lì, come se niente fosse, c’è di nuovo la signora delle pattine. Sta canticchiando sommessamente mentre spinge una vecchia lucidatrice, spenta.




[Scena 8 – Scarafaggi, visori e stanze A]

Laura prosegue lungo il corridoio, sempre più disorientata dal susseguirsi di situazioni surreali. Vede una porta di fronte e decide di aprirla. È una stanza docce. All’interno, una signora rincorre con determinazione degli scarafaggi che, appena avvistata, si riparano dentro lo scarico.

Laura chiude subito e prova con la porta successiva. Qui trova un tizio seduto sulla tazza del water, apparentemente tranquillo, mentre accarezza un gatto nero dall’aria indolente. Per terra c’è un vecchio visore 3D, tipo Oculus, con i cavi arrotolati in modo disordinato. L’uomo ha lievi convulsioni, forse dovute al visore o a tutt’altro. Meglio lasciarlo perdere.

Esce dal bagno senza farsi notare. Poco dopo, trova delle scale che scendono. Decide di seguirle e arriva al primo piano.

Qui incontra un’altra donna intenta a passare lo straccio per terra, in un movimento lento e ipnotico. Laura ormai ha capito la logica del posto e preferisce evitarla, scivolando di lato senza attrarre l’attenzione.

Entra in un altro bagno. Stavolta c’è un altro tizio strano che le porge il visore, come se fosse un regalo o un pegno da accettare. Nel frattempo, un gatto si infila velocemente fuori dalla finestra, scivolando via come un’ombra.

Laura chiude la porta. Si gira.

Davanti a lei, lungo il corridoio, si trovano quattro porte, allineate e marcate: A1, A2, A3 e A4.

Decide di entrare nella A3, la più vicina. All’interno ci sono due ragazzini, intenti a giocare a un videogioco. Il dispositivo è collegato con un lungo cavo volante che penzola fuori dalla finestra, dove si collega abusivamente a un palo della luce. Il sistema funziona, anche se traballa a ogni impulso.

Laura li osserva in silenzio per qualche secondo, cercando di capire se può chiedere qualcosa, o se è il momento di cercare altrove.


[Scena 9 – I ragazzini e lo skateboard]

Laura si avvicina ai due ragazzi. Sono giovani, sembrano innocui. Non le fanno paura. Cerca di attirare la loro attenzione con discrezione. Uno dei due si toglie le cuffie e la guarda, curioso. La saluta in modo amichevole.

— “Vuoi giocare? Hai sete? Hai già un posto dove dormire?”

Senza attendere risposta, si alza e dice che le prenderà una coperta. Intanto entra un altro ragazzino, che senza dire nulla prende il posto di quello appena alzatosi, proseguendo la partita al videogioco.

Il primo ragazzo torna con la coperta tra le mani, ma mentre sta per porgerla a Laura nota un vecchio giradischi in un angolo della stanza. Si distrae. Lo osserva, poi comincia a trafficarci con aria rapita.

Laura allora si mette davanti allo schermo del videogioco, cercando di attirare l’attenzione degli altri.

— “Avete visto un cane?”

Uno di loro si gira verso di lei, quasi scocciato per l’interruzione.

— “Chi sei?”

Poi, come se nulla fosse, le tende il controller:

— “Tienimi il posto, vado a vedere dov’è il cane.”

Laura prende il controller con esitazione, ma lo lascia subito cadere sul pavimento. Senza perdere tempo, segue il ragazzo.

Dietro di lei, il ragazzo rimasto si china a raccogliere il controller, ma poi viene attratto dal compagno che continua a trafficare con il giradischi. Lo raggiunge.

Nel frattempo, il ragazzo che è uscito con Laura rientra con uno skateboard in mano.

— “Vuoi trovarlo, il tuo cane?”

Laura gli mostra sul telefono la foto di Rocky. Il ragazzo annuisce.

— “Sì, sì. È entrato con Giovanni.”

Poi aggiunge, sorridendo:

— “Ti va di provare lo skateboard?”

Laura capisce che da questi ragazzi otterrà poche informazioni concrete. Ma almeno ora ha una certezza: Rocky è davvero qui.


[Scena 10 – Aula 3, aula 2, aula 1, aula 4]

Laura esce dalla A3 – che ha capito essere una vecchia aula – e decide di provare anche le altre: A2, A1 e infine A4.

Ma la scena è sempre la stessa: ragazzini iperattivi, assorti in attività assurde e caotiche, apparentemente disconnessi dalla realtà. Ognuno immerso in qualcosa: realtà virtuali, hack, graffiti digitali, circuiti volanti.

Non c’è traccia di Rocky.

[Scena 11 – I gradini mancanti]

Sconfortata, Laura torna nel corridoio, supera ancora una volta la signora con la scopa – sempre intenta in movimenti metodici e senza fretta – e scende le scale.

A metà della rampa, però, si accorge che mancano cinque gradini. Una voragine improvvisa. Vorrebbe saltare, ma il piano su cui dovrebbe atterrare sembra instabile. Non si fida.

[Scena 12 – La corda della palestra]

Torna quindi al secondo piano. Ricorda di aver visto una corda nella palestra. Forse può usarla per calarsi in sicurezza.

La corda c’è ancora, ma raggiungerla significa attraversare una passerella stretta, letteralmente invasa da decine di topi. Laura si blocca. L’odore, i movimenti rapidi, l’ansia crescente. Troppi topi.

Mentre è lì, paralizzata dal dubbio, una figura entra nel corridoio: è la signora della lucidatrice, stavolta armata di scopa. Avanza con fare determinato, inseguendo i topi e scacciandoli uno a uno attraverso la palestra. I roditori fuggono in tutte le direzioni, come un’onda che si ritira.

Laura coglie l’occasione al volo. Approfitta del caos per correre verso la corda, la afferra e la stacca.

[Scena 13 – Discesa sicura al primo piano]

Raggiunge di nuovo la rampa interrotta al primo piano. Con decisione lega saldamente la corda alla balaustra delle scale.

Si cala giù con sicurezza, lasciandosi scivolare fino al pianerottolo sottostante, superando il tratto pericoloso senza farsi male.

Ora è al primo piano. E ha ancora 120 minuti – o forse meno – per ritrovare Rocky e hackerare il sistema della Polizia Municipale.


[Scena 14 – La caduta e l’incontro nel bagno]

Mentre si cala con la corda, Laura sente uno strappo secco. Il tempo di rendersi conto e la corda si spezza. Cade pesantemente nel sottoscala, rotolando tra polvere, calcinacci e ragnatele.

Dopo un attimo di smarrimento si rialza. Non sembra essersi fatta troppo male. Alla sua destra nota una breccia nel muro: un’apertura irregolare che dà su un vecchio bagno.

Entra.

Ancora una volta, un tipo è seduto sulla tazza del water, come se fosse il trono di un regno personale. Le porge un visore, muto.

Laura esita. Forse può servirle, forse questo contatto potrebbe condurla a un’informazione utile. Sta quasi per indossarlo quando la porta si spalanca di colpo.

Una ragazza entra correndo, giovane, bella, sporca di tempera colorata. Grida:

— “NO! Non metterlo!”

Laura si blocca, il visore a un passo dal volto. Il tipo sulla tazza lo ritira con un gesto calmo, quasi teatrale, senza battere ciglio.

La ragazza si avvicina e la guarda con intensità.

— “Stai cercando il cane?”

Laura annuisce, improvvisamente sollevata. Finalmente qualcuno che sembra... normale.

[Scena 15 – Il salone dei murales]

La ragazza le prende la mano e la conduce fuori dal bagno, lungo un breve corridoio che si apre su un salone ampio, invaso dalla luce tenue di lampade di fortuna. Le pareti sono tappezzate da murales colorati, esplosioni di street art stratificata. Al centro della stanza, decine di cavalletti con tavole ancora fresche, pennelli ovunque, bombolette e schizzi ovunque.

Altre due ragazze si avvicinano silenziosamente, ascoltano senza parlare mentre la prima continua a mostrare a Laura le opere, con fierezza e passione.

Laura, con gentilezza, la interrompe.

— “Scusami... devo trovare il mio cane. È urgente.”

La ragazza annuisce, comprensiva, senza offesa. Le stringe di nuovo la mano e la guida davanti a un murale coperto da un telo.

Si gira verso di lei.

Poi scopre il telo.

Sotto, un murale: Rocky, il suo cane, raffigurato in una posa perfetta. Fiero, libero, in mezzo a un prato astratto, ma riconoscibile.

Laura si commuove.

— “Dove... dove lo hai visto? Dov’è adesso?”

La ragazza sorride, triste e poetica.

— “Io dipingo la libertà, non la inseguo.”

[Scena 16 – Il latrato e l’inseguimento]

Proprio mentre la ragazza poetica pronuncia le sue ultime parole, Laura sente di nuovo Rocky abbaiare. Un suono distinto, vivo. Il richiamo sembra provenire dal bagno.

Laura si precipita. Apre la porta, ma dentro non c’è Rocky. Solo un gatto, che sfrutta una breccia nel muro per sgattaiolare nel ripostiglio adiacente. Laura lo segue senza pensarci troppo, e da lì il percorso si apre verso un magazzino polveroso.

Qui il latrato si fa più intenso.

Senza badare alla sicurezza fisica, Laura fischia forte.

— Ffffiiiiiiu! Rocky!

Il cane risponde abbaiando con vigore. Ma ancora, non si vede.

Laura si muove freneticamente tra le scaffalature, esce dal magazzino e rientra nel ripostiglio. Le porte, però, ora sono sbarrate. Bloccate dall’interno.

Più tardi scoprirà che una delle ragazze del collettivo aveva usato una sedia per bloccare la maniglia: parte della preparazione scenografica di uno spettacolo teatrale.

Laura è bloccata. Il tempo scorre.

[Scena 17 – Il ritorno al piano terra]

Decide allora di non perdere altro tempo. Torna alle scale antincendio esterne che già conosce e le risale fino al secondo piano. Da lì, rientra nell’edificio e, questa volta, si fida delle scale interne.

Con passo deciso e prudente, scende fino al piano terra.

[Scena 18 – Aula magna]

Qui trova l’aula magna. Le porte sono aperte. Dentro, due ragazzi stanno discutendo animatamente, forse di arte, forse di musica. Laura non li ascolta nemmeno.

Ormai esasperata, li interrompe senza preamboli:

— “Avete visto il mio cane? Si chiama Rocky!”

Appena pronuncia il nome, come in risposta diretta, Rocky comincia ad abbaiare da qualche parte, vicino. Il suono è nitido, reale.

Laura lo sente. E adesso lo sta per raggiungere.


[Scena 19 – Il ritrovamento e il dilemma]

Laura alza lo sguardo.

Rocky è lì, sulla gradinata dell’aula magna, illuminato da un fascio di luce fioca che entra da una finestra rotta. Sta abbaiando, la coda in movimento nervoso, ma quando la vede si immobilizza. Laura sale di corsa i gradini, lo abbraccia con forza. La ricerca è finita.

O almeno così crede.

Uno dei ragazzi che stavano discutendo si avvicina, osservandola con un’aria quasi filosofica.

— “Non hai torto a cercare dove è più facile... ma non è detto che ciò ti condurrà alla verità.”

Laura si gira lentamente verso di lui, ancora accovacciata accanto a Rocky. Lo fissa, sospesa tra gratitudine e irritazione.

Un secondo ragazzo, seduto su uno scalino più in basso, interviene con voce calma:

— “E non sempre la verità coincide con la felicità.”

Laura lancia un urlo. Di esosperazione, di liberazione. Un misto di sollievo e frustrazione.

— “ROOOOCKY!”

Come se il grido fosse stato un comando segreto, da una delle porte laterali sbuca una delle donne delle pulizie. Ha Rocky al guinzaglio, con aria infastidita.

— “Questo cane fa la pipì e la cacca ovunque. Non si può accettare uno sporco del genere.”

Laura ride. Senza ritegno. Si alza, prende il guinzaglio, ringrazia la donna con sincerità:

— “Grazie. Veramente. Grazie.”

[Scena 20 – Lo zaino dimenticato e la corda]

Sta per uscire dall’edificio quando si ferma di colpo. Si guarda attorno. Non ha più lo zaino.

Ripercorre mentalmente i passi. La palestra. Quando ha afferrato la corda. Lo ha lasciato lì.

Non c’è tempo da perdere.

Laura torna al secondo piano, percorre il corridoio ora semivuoto, entra nella palestra. Lo zaino è ancora lì, dove l’aveva lasciato: accanto alla parete, tra i tappetoni impolverati.

Lo recupera. Controlla: tutto è ancora al suo posto. Il drone guasto. I documenti. Il computer.

Prende di nuovo la corda. Esce sul retro. Scende lungo le scale antincendio.

Fuori, l’aria della sera sa di pioggia imminente.

Laura si allontana col passo deciso di chi sa che il tempo stringe. Ha Rocky con sé. Lo zaino in spalla. E la missione da portare a termine.

[Scena 21 – Il ritorno e l’hacking]

Laura torna a casa con Rocky. È stanca, ma concentrata. Il tempo è pochissimo. Mette il cane sul divano, accende il computer e apre un pacchetto di patatine Fonfis. Il crunch è l’unico suono nella stanza, insieme al ronzio del ventilatore del portatile.

Carica un adistro di Kali Linux – la distribuzione che suo padre le aveva insegnato a usare quando era bambina – e si connette, tramite un vecchio canale Wi-Fi protetto, al server che il padre aveva lasciato come “eredità di guerra”.

Da lì, l’attacco parte. Preciso. Silenzioso. Penetra nel sistema della Polizia Municipale e individua la segnalazione legata a Caterina. È tutto pronto per la cancellazione.

[Scena 22 – Il topo e il panico]

Mancano pochi minuti alla mezzanotte.

All’improvviso, un rumore. Fruscio rapido. Un topo – quello che si era nascosto nello zaino di Laura durante la fuga dal Convitto – esce all’improvviso e inizia a correre nella stanza.

Laura sobbalza, rovesciando il pacchetto di Fonfis. Il terminale resta incustodito. Il topo si avvicina al computer e, con uno scatto veloce, afferra la chiavetta USB con i payload finali tra i denti. Fugge.

Laura è paralizzata. Lo guarda correre sotto al tavolo, dietro una scatola.

— “No, no, no…!”

Ma prima che possa muoversi, Rocky balza in avanti. In un singolo, netto movimento, inghiotte il topo.

Silenzio.

Laura sgrana gli occhi, terrorizzata. La chiave. La chiave è nello stomaco del cane. Tutto è perduto.

Poi Rocky tossisce. Una, due volte. E con una naturalezza sconvolgente, sputa fuori la chiavetta, ancora intatta, sporca ma funzionante.

Laura la raccoglie, la reinserisce, completa lo script.

Missione completata.

[Scena 23 – Caterina e la notizia]

Cambio scena.

Camera da letto di Caterina. È sera. Sta preparando i bagagli: abiti eleganti, scarpe comode, qualche libro tecnico. Le mani tremano per la tensione.

Il telefono vibra.

Una mail.

Oggetto: Esito richiesta di revisione visto USA.

Caterina apre, trattiene il respiro.

Approvata.

Sorride, appena. Lo sguardo si alza. Non dice nulla. Ma si sente il respiro alleggerirsi.

Domani si parte.

FINE.

